### De app is ontworpen voor een breed publiek met een grote variëteit in demografische achtergronden en beperkingen (inclusiviteit).

Om tot een hoge adoptie te komen, ontwerpen we een app die voor een zo'n groot mogelijk deel van de bevolking te gebruiken is. Toegankelijkheid, begrijpbaarheid en gebruiksgemak gaan boven esthetiek. We houden rekening met mensen met een beperkte technische kennis, laaggeletterdheid en verschillende sensorische en motorische beperkingen. Het ontwerp voldoet aan WCAG2.1 AA.

### De app legt uit hoe digitale contactopsporing werkt, en stelt gebruikers gerust over data privacy en veiligheid.

De app is duidelijk over welke gegevens en technieken wel en juist niet gebruikt worden. En met wie informatie wel of juist niet gedeeld wordt. De appt neemt misverstanden weg, en zorgt er voor dat gebruikers een goed geïnformeerde afweging kunnen maken over het al dan niet installeren en gebruiken. Als mensen besluiten de app niet te gebruiken, dan doen ze dat op de juiste gronden.

### De app is eerlijk over de beperkingen van de techniek en de handelingsperspectieven zijn daarmee in verhouding.

Met Bluetooth Low Energy (BLE) kan niet exact worden vastgesteld hoe dicht gebruikers van de app bij elkaar in de buurt zijn geweest. We weten slechts een signaal sterkte. Daarnaast is over de verspreiding van het virus nog veel onbekend. Dat betekent dat we geen uitspraken kunnen doen over hoe groot het risico is geweest dat iemand bij een ontmoeting het virus heeft overgedragen. De *tone-of-voice* en de geboden handelingsperspectieven zijn daarmee in verhouding.

### Het ontwerp werkt op een zeer breed scala aan mobiele telefoons.

De applicatie zal geïnstalleerd worden op een zeer breed scala aan mobiele telefoons, waaronder ook veel oudere modellen. Er zijn dus beperkingen als het gaat om schermgrootte, mogelijkheden van de mobiele telefoons, etc. Daarnaast is het belangrijk dat de app goed te vertalen (lokaliseren) is zonder grote wijzigingen aan het ontwerp te maken.


### Het ontwerp is makkelijk te implementeren.

Snelheid is van belang. In het ontwerp gebruiken we standaard platform componenten voor de gebruikers interface, zodat deze snel en efficiënt gebouwd kan worden. En developers hun beperkte tijd en energie kunnen steken in de relatief complexe onderliggende systemen.
